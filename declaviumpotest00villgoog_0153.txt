TheseS. 139

XLIII.

Titulus legis civilis, dummodo non constet immoderatum esse,
est justa ratio et honesta lucrum aliquod ex mutuo recipiendi,
secluso etiam quocumque alio titulo, i. e.‚ quin opus sit inquirere
an alius titulus adsit.

XLIV.

Naturalis justitia exigit ut operariorum remuneratio talis sit
ut sufficiat tam suis quam suarum familiarum necessitatibus sub-
veniendis, frugali tamen modo et rationabili.

XLV.

Numquam licet directa actione: neque occidere infantem in
utero matris; neque operatione chirurgica illum extrahere ab
utero matris, cum extra uterum nondum vivere nequit infanS,
neque alio modo abortum procurare.

XLVI.

Catholice sustineri potest quaelibet ex hisce opinionibus relate
ad diluvium universale: a) diluvium fuit absolute universale,
i. e.‚ tam geographice quam anthropologice; b) diluvium fuit
universale anthropologice tantum; c) diluvium non fuit uni-
versale neque anthropologice neque geographice.

XLVII.

Canticum Canticorum poeticus est liber quo celebratur Christi
- cum Ecclesia spirituale matrimonium.

XLVIII.

LogoS‚ quem nos docet S. Joannes Apostolus in suis scriptis,
toto caelo differt a logo quem exhibet nobis Philo.

XLIX.

Contextus Epistolae I ad Cor„ cap. XV, 45-49, parenticam
quidem habet significationem, sed includit etiam mysterium

duplicis in Christo naturae.

L.

Tanta adest similitudo cogitationis et expressionis inter caput
XIII lib. Sapientiae atque S. Pauli Epist. ad Romanos Ι, 18 SS.,
ut concludi possit aliqualis litterarius influxus in S. Paulum.

