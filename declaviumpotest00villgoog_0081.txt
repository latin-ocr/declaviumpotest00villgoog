De -Clavium Potestatis Existentia Atque Natura. 67

siam per reconciliationem exomologeticam. Ergo S. Irenaeus
agnovit in 'Ecclesia potestatem reconciliandi peccatores per exo-
mologesim, seu· non putavit· clavium potestatem cum Apostolis
exspirasse.

(d) Fides in exsistentiam et permanentiam clavium in Eccle-
sia invicte atque clarissime exprimitur in institutione tribunalium
poenitentialium. Si enim episcopi non habuissent clavium pote-
statem, numquam instituissent hujusmodi tribunalia, nam illa in-
stitutio fuisset usurpatio adeo enormis et horrenda ut undique
atque omnes protestati fuissent, de quibus protestationibus
nullum adest vestigium. Ergo tam episcopi instituentes quam
fideles se submittentes credebant clavium potestatem in Ecclesia
extitisse.

(e) Etiam S. C yprianus agnoscit in sacerdotibus potestatem
absolvendi; fortiter enim carpit eos qui ad S. Communionem
accedunt “ante expiata delicta, ante exomologesim factam cri-
minis, ante purgatam conscientiam sacrificio et manu sacer-
dotis”¹⁰.—Eamdem profert doctrinam, quando fideles hortatur
ad confessionem: “Confiteantur singuli, quaeso, fratres, delic-
tum suum, dum adhuc qui deliquit in saeculo est, dum admitti
confessio ejus potest, dum satisfactio et remissio (facta) per
sacerdotes apud Deum grata est”¹¹.—Et in epist. ad Antonianum
dicit Dominum poenitentibus veniam et pacem concedere “per
sacerdotes ejus''¹². Ergo, juxta S. Cyprianum, clavium potestas
in Ecclesia permanet.

(f) Eamdem fidem exprimit Firmilianus in sua epist. ad C y-
prianum. Ex verbis enim S. Evangelii concludit: “Potestas
ergo remittendorum peccatorum apostolis data est, et ecclesiis,
quae illi a Christo missi constituerunt, et episcopis, qui eis ordi-
natione vicaria successerunt”¹⁸. Clarioribus ergo verbis proponi
non potest doctrina nostra.

· (g) Hanc permanentiam sine ulla haesitatione profitetur

, Oriyenes, cujus doctrina sequentibus contineri potest¹⁴. Si ali-

quis fidelium in peccatum labitur, multa media recuperandi gra-

 

10 Rouet, n. 551.-
11 Rouet, n. 553.
12R0uet, n. 578.
1⁸ Rouet, n. 602.

p 14 2C⁹f5n Tixeront, Histoire des DogmeS, Ι. La Theologie Anteniceene,
ag. .

