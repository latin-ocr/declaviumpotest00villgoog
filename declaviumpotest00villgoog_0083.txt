De Clavium Potestoeis Existentia Atque Natura. 69

peccata mortalia, quae non , sunt adulterium, homicidium aut
idololatria, quae Tertullianus ibidem vocat majora et irremissi-
bilia.—Eamdem permanentiam agnoscit in solutione objectionis
quam sibi facit Tertullianus circa potestatem Ecclesiae, cui ob-
jectioni sic respondet: “Sed, habet, inquis, potestatem Ecclesia
delicta donandi. Hoc eyo ntaqis aquosco et disp-ono, qui ipsum
Paracletum in prophetis nobis habeo dicentem: potest Ecclesia
donare delictum, sed non faciam, ne et alia delinquant”²⁷. Agnoscit
ergo Ecclesiam, seu praelatos ecclesiasticos potestatem habere,
sed nonvult ut hujusmodi potestas exerceatur, “ne et alia de-
linquant’' peccatores, ’

Ob j .—Tertullianus dicit potestatem datam fuisse S. Petro
ο personantem· ergo data non fuit Ecclesiae. “De tua nunc sen-
tentia quaer0,—-ait Tertullianus¹⁸,—unde hoc jus Ecclesiae usur-
pes. Si quia dixerit Petro Dominus: Super hanc petram
aedificabo Ecclesiam meam,· tibi dabo claves reyni caelorum,
vel: Quaecumque alliqaveris vel solveris in terra, erunt alliyata
et soluta in caelis-,⁰ idcirco praesumis et ad te derivasse solvendi
et alligandi potestatem, id est, ad omnem Ecclesiam Petro pro-
pinquam? Qualis es, evertens atque commutans manifestam
Domini intentionem personaliter hoc Petro conferentem? Super
te, inquit, aedificabo Ecclesiam meam, et: dabo tibi claves, non
Ecclesiae; et: Quaecumque solveris vel alliqaveris, non quae
solverint vel alligaverint”.

Resp.—Prima fronte videtur Tertullianus denegare perma-
nentiam clavium. Sed si attente consideretur ejus intenti0, non-
nisi negat Ecclesiam posse absolvere adulterium, homicidium et
idololatriam ; quia hic est scopus libelli De Pudicitia. Non ergo
negat absolute clavium potestatem, sed tantummodo restringit.
Dicit praeterea, potestatem solvendi atque ligandi personaliter
Petro collatam esse3 sed hoc non dicit ad negandam ipsam pote-
statem, quam, ut superius vidimus, agnoscit, sed ea intentione
¹dicit illud, ut probat psychicos seu catholicos recte non procedere
in absolvendo supra relata crimina, recteque procedere pneuma-
ticos (montanistas) in denegando absolutionem, cum tribuant
hujusmodi potestatem soli Petro. Questio ergo mag-is videtur
de ministro potestatis, quam de ipsa potestate; et Tertullianus
reprobat tantum praxim psychicorum, qui, cum carnales sint,

 

1⁷ Rouet‚ n. 387. ¹⁸ Rouet‚ ibid.

