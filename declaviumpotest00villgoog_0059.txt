CAPUT ΙΙΙ.

De promissione clavium potestatis.

In praecedenti capite relati fuerunt errores praecipui, necnon
determinatus est sensus sub quo considerabitur “clavium po-
testas'', sc„ quatenus significat potestatem remittendi aut reti-
nendi peccata in sacramento Poenitentiae.

Haec potestas non statim collata fuit a Domino suis sanctis
Apostolis; sed priuS‚ quasi eos praeparans ad tam permagnum
opuS, eamdem ipsis promisit, atque deinde contulit. Duplicem
promissionem legimus in sacris Litteris fuisse factam: prima
fit Simoni Petro, secunda ceteris ApostoliS. Unde duplicem ar-
ticulum continebit capitulum hoc: art. 1: Promissio Petro factm
art. II: promissio ceteris Apostolis facta.

ARTICULUS Ι.

Petro promittitur clavium potestas.

(A) Sacer textus.—-Beati Petri confessionem in Christi divi-
nitatem ejusdemque divinam generationem a Deo Patre, necnon
permagnificam laudem atque mercedem quam Christus Pisca-
tori tribuit, sic S t. Matthaeus refert atque describit: “Venit
autem Jesus in partes Caesaraeae Philippi et interrogavit disci-
pulos suos, dicens: Quem dicunt homines esse Filium hominis?
At illi dixerunt: Alii Joannem Baptistam, alii autem Eliam‚ alii
vero Jeremiam, aut unum ex prophetis.—Dicit illis Jesus: Vos
autem quem me esse dicitis? Respondens Simon Petrus dixit:
Tu es Christus, Filius Dei vivi. Respondens autem Jesus dixit
ei: Beatus es, Simon, Bar-Jona, quia caro et sanguis non re-
velavit tibi, sed Pater meus qui in caelis est. Et ego dico tibi,
quia tu es PetruS, et super hanc petram aedificabo Ecclesiam
meam, et portae inferi non praevalebunt adversus eam. Et tibi
dabo claves regni caelorum; et quodcumque ligaveris super ter-
ram erit ligatum et in caeliS, et quodcumque solveris super
terram erit solutum et in caelis”².

 

1 Mt. 16, 13-19.—Cfr. Biblica, vol. 1, fasc. 2, pag. 240, ubi statuitur contra
v. I‘Iarnack “textus criticus et genuinus”. Romae, P. Ι. Β.

(45)

