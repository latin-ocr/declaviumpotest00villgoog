96 ’ De Cluvium Potestatis Existentia Atque Natura.

j) Similiter Hernms in suo opere cui, titulus Pastor conatur
omnes peccatores, quicumque sint, ad poenitentiam reducere re-
missionis spe, atque reprehendit eoe, qui, servos Dei qui pecca-
verunt, poenitentiam agere non sinebant (Similitudine VIII).
Propterea, Tertullianus, jam montanista, Herman odio habet,
eumque vocat ·“apocryphum pastorem maechorum”, cujus “scrip-
tura sola maechos amat”. (De Pudicitia, cap. 10 et cap. 20).

Sed quaestio de universalitate clavium non amplius vago modo
exposita est, sed clarissimo mod0, quando haeresis novatiana,
montanista et tertullianista in medium prodiit clavium potesta-
tem restringere volens.

Novatiani, montanistae atque tertullianistae, zelo non secun-
dum scientiam ducti, putarunt Ecclesiam absolvere non posse a
criminibus gravibus adulterii, idololatriae atque homicidii, sed
dicebant solummodo Deum ea condonare posse. Hinc exorta est
quaestio de universalitate clavium. Haeretici illi potestatem

clavium restringebant3 catholici ⁸ autem nullam admittebant re-
strictionem.

Catholica sententia omnino tenenda est, quia conformis est
sacrae Scripturae. Dominus enim nullam posuit restrictionem:
“Quorum remiseritis peccata, remittuntur eis, quorum retinue-
ritis, retenta sunt”. Et hoc argumento inniti catholici respue-
runt haereticorum supra dictorum placitum et commentum. Vi-
deamus nonnulla facta et dicta.

1) Statim ac haeretici illi suam propalare doctrinam coeperunt,
damnati sunt in Synodo Romana sub Cornelio Papa, damnati
sunt ab omnibus episcopis italis, atque ab episcopis africanis,
duee S. Cypriane. Ergo' illo tempore catholici sibi persuasi erant
de universalitate clavium. ’

Factum damnationis legas apud Eusebium ; Migne‚ P. G. L...
tom. 20, col. 615.

2) Tertullianus (De Pudicit., cap. 2), eloquentissimus omnium
rigoristarum exaggeratorum illius temporis, dicit de se suisque
commilitonibus quoad crimina: “Nos haec dividimus in duos
exitus: alia erunt remissibilia, alia irremissibilia”. Sed catholici
jam ab initio disputationis hanc divisionem rejecerunt, sacra
Scriptura nisi; ergo persuasi erant de universalitate clavium, seu
de eo quod per clavium potestatem omnia peccata remitti poterat.

