76 De C lovium Potes-tatis Existentia Atque Natura.

“Euntes ergo docete omnes gentes, baptizantes eos in nomine
Patris, et Filii et Spiritus Sancti'’.—De Poenitentia ver0, ut
saepius audivimus, Dominus dicit: Quorum remiseritis peccata,
etc. Adhibendum est ergo aliquod verbum quod indicet remis-
sionem illam, v. g., absolvo te a peccatis tuis; quibus verbis in-
dicatur et materia et forma.

N. B.—-Nonnulli thomistae, v, g„ Viv0⁸⁸, sibi constantes non
sunt relate ad materiam proximam, ut dicunt, sacramenti poe-
nitentiae. Quando 'enim agunt contra Scotistas de materia pro-
xima, tenent pro aris et focis actus poenitentis esse materiam
proprie dictam; quando vero agunt contra protestantes, huj us-
modi actus vocant materiam non proprie dictam, sed quasi-ma-
teriam vel dispositiones. Hic agendi modus non placet, quia de
facile confundi potest, praesertim a tyronibus, quaestio dogma-
tice definita contra protestantes cum quaestione disputabili inter
theologos, Hoc nemo non videt inconveniens esse; ideoque ar-
gumenta desumenda sunt ex fontibus certis.

(b) Alia differentia inter baptismum et poenitentiam desu-
mitur ex collatione potestatum baptizandi et remittendi—Quoad
baptismum Dominus simpliciter Apostolis injungit: Baptizate.——
Quoad poenitentiam vero plura facit: prius promittit potestatem,
atque postea confert eamdem. Potestas baptizandi est simplex ; po-
testas autem remittendi duplex est: aut remittere aut retinere.
Ergo clare patet Dominum intendisse diversas Apostolis pote-
states per illos actus diversos conferre, nisi quis (quod Deus
avertat !) dicere velit Dominum jocum facere aut decipere
voluisse.

(c) Baptismus et poenitentia differunt etiam ratione ministri.
-Baptismus conferri potest non solum a sacerdote, sed etiam,
in casu necessitatiS, a quacumque persona rationis usum habente,
etiam a femina. Poenitentia autem nonnisi a sacerdotibuS, et
quidem, non ab omnibus (excepto mortis articu10, tunc enim
omnes sacerdotes jurisdictionem habent), sed ab iis tantum, qui
jurisdictionem habent.

(d) Differunt etiam ratione sub jecti.-—Baptismus confertur
infidelibus tantum. Poenitentia Christi fidelibus tantum—Bap-
tismus confertur omnibus, etiam infantibus. Poenitentia vero
adultis tantum, et quidem rite dispositis, Ergo,

 

⁸8 Disputatio de Re sacram„ tom. 3, pag. 44, edit. Neapolitana, 1886.

