CAPUT I.

De variis poenitentiae sensibus.

Patres atque theologi duplicem distinguunt poenitentiam,
nempe, poenitentiam ut sacramentum et poenitentiam ut virtutem.
Nonnulla ergo dicamus de ipsa poenitentia utroque sensu sumpta,
ut melius, quae sequuntur, intelligantur.

ARTICULUS Ι.

Paenitentia ut virtus.

“Primum quidem,—ait C atech. Rom.²—de ipsa (poenitentia),
ut virtutis parte, agendum est; non solum quia fidelis populus
ad omne virtutis genus a Pastoribus instrui debet, sed etiam
quia hujus virtutis actiones materiam praebent, in qua Poe-
nitentiae sacramentum versatur; ac nisi prius quae sit poe-
nitentiae virtus recte intelligatur, Sacramenti etiam vim ignorari
necesse est.”

Quid sit poenitentiae virtus,

Etymoloyice.—Penes Latinos, poenitentia quoad nomen, juxta
quosdam, originem ducit a verbis poenam tenere. Sic docent
antiqui praesertim. V. g., Auctor libri De vera et falsa poeni-
tentia ait: “Poenitentia est quaedam dolentis vindicta, puniens
in se quod dolet commississe”².—Clarius loquitur S. Isidorus
Hispalensis: “A punitione Poenitentia nomen accepit: quasi
punitentia, aut poenitentia, per quam, sc„ homo poenitendo punit,
quod male admisit peccando”³.—Denique Petrus LombarduS,
quem sequuntur Scholastici, poenitentiam definit: “Poenitentia
dicitur a puniend0‚ qua quis punit illicita quae commisit”⁴.

Juxta alios ver0, praesertim modernos, poenitentiae nomen
suam habet radicem in voce pene, quae antiquitus idem erat ac
penituS, seu quid intimum cor afficiens, ’

Graeci tribus nominibus poenitentiam exprimunt, quae sunt:
Metanoia, Exomologesis ac Epitimion. Metanoia denotat resi-
piscentiam; Exomoloyesis significat confessionem. Multoties

 

1 P. 11, cap. 5, n. 3. 3Etymologiar, lib. 8.
2Cap. 8, n. 22. 4 Sent. lv, dist. 14.

