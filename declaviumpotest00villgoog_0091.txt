De Cluvium Potestatis Existentia Atque Natura. 77

(e) Differunt ratione effectum—Baptismus confert gratiam
et characterem indelebilem. Poenitentia confert gratiam tantum.
—Baptismus meram producit cancellationem debiti. Poenitentia
est absolutio vere juridica (de qua postea).—-Baptismus facit

membra Christi. Poenitentia mundat membra illa.—-Baptismus ,

aufert quodcumque peccatum, sive originale sive personale. Poe-
nitentia aufert tantummodo peccatum personale. Ergo.

(f ) Ratione frequentationis.—Baptismus nonnisi semel con-
fertur; semel enim quis nasci potest sub eodem respectu. Poe-
nitentia quoties necessitas adest, confertur; poenitentia enim est
mundatio; mundatio autem repeti potest quotiescumque neces-
saria est. Erg0.

(g) A ttributione operationis.—In baptismo operatio tribuitur
in sacra Scriptura virtuti aquae et Spiritui Sancto; et haec
operatio est simplex reconciliationis ministerium. In poeniten·
tia operatio tribuitur voluntati et judicio absolventis; et haec
operatio est vere judicialis Ergo.

(h) Baptismum differre a poenitentia liquido patet etiam
ex antiquorum consensu tam catholicorum quam haereticorum.—
Antiqui enim cognoverunt duas remittendi peccata vias: de una
omnes consentiebant, de altera disputabant. Hae duae viae sunt
baptismus et poenitentia. Alias etiam cognoverunt vias, sed de
his non disputabant. En quaestio: Potestne Ecclesia pecca-
torem gravissimis etiam criminibus reum ab illis criminibus
mundare? Per baptismum potest, respondebant omnes, tam
catholici quam haeretici, sc., montanistae atque novatiani. Po-
testne Ecclesia peccatorem illum ab illis criminibus mundare per
poenitentiae sacramentum? Potest, respondebant catholici3
haeretici autem, montanistae et novatiani, negabant Ecclesiam
posse peccatorem absolvere ab idololatria, fornicatione et homi-
cidio; sed concedebant Ecclesiam posse alia peccata remittere
per praedictum sacramentum poenitentiae. Utrique ergo distin-
guebant unam ab altera potestate, baptismum sc„ a poenitentia.
Utrique admitebant poenitentiam tamquam medium absolu-
tionis, licet haeretici restringebant poenitentiam ad certa peccata.
Ideoque praescriptionis argumento firmatur etiam catholica
veritas de distinctione baptismi a poenitentia.

Jure ergo meritoque Sancta Mater Ecclesia tenuit ac tenet
praefata sacramenta esse plane distincta. Hanc doctrinam ex-

