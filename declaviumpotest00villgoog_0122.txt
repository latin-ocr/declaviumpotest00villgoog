108 De C lovium Potestatis Existentia Atque Natura.

modo ministri Christi (1 Cor. 4, 1), proindeque eam exercere
debebant prudenter, i. e.‚ judicare debebant quando liganda sint
peccata, quando vero solvenda. Ideoque prius instituere de-
bebant causam, seu inquirere debebant numerum et gravitatem
peccatorum, nec non dispositiones poenitentis, ad hoc ut postea
justam ferre sententiam possent absolutionis vel retentionis;
secus injustitiam commiterent, quia vel indignum admitterent
vel dignum repellerent. Ergo Apostoli, si digne clavium pote-
statem exercere voluerunt, judicialiter procedere debuerunt, vi
compulsi ipsius facultatis concessae.

(b) S. Paulus in damnatione incestuosi (Ι Cor. 5, 3 sq.) pro-
cedit judicialiter: “judicavi”,—ait Apostolus,-“eum qui sic ope-
ratus est'’. Et postquam vidit emendationem peccatoris illius,
et non prius, eum restituit Ecclesiae unitati (11 Cor. 5, sq.).
Itaque non pro lubitu, sed judicialiter procedere debet qui
clavium potestate gaudet, ideoque clavium potestas judicialis est.

(B) Traditione. — (a) S. Polycarpus, in sua epist. ad Philip„
cap. 6, vult ut “presbyteri sint . . . non severi nimis in judicio''.
Ergo, juxta S. Polycarpum, sacerdotes judices sunt.· Sed sacer-
doteS, qua sacerdoteS, aliud non exercent judicium, nisi judicium
quod exercetur super peccatores per clavium potestatem; ergo
clavium potestas est potestas judicialis. ’

(b) Didascalia Apostolorum ad episcopos aiunt: “Oportet . . .
episcopi, secundum Scripturas vos judicare peccatores'' (Lib. 2,
cap. 15). Quando aliquis peccator ejectus est extra Ecclesiam,
praecipitur ibid. episcopo admittere peccatorem, praevio tamen
examine: “Tu, episcope, jube eum intrare, et examine fact0,
an poenitentiam agat ac dignus sit, qui in ecclesiam recipiatur,
impone ei dies jejunii secundum delictum ejus'' (Ibid. cap. 16).
Procedit ergo juridice praesul in admittendis peccatoribus; ergo
clavium potestas est judicialis.

(c) Origenes S. Pauli actionem contra incestuosum corin-
thium vocat “sententiam'' (Migne, P. G. L. tom. 12, col. 1369).
Ergo, juxta Origenem, S. Paulus processit juridice. Juridice
pariter procedit episcopus quando agit de peccatis: “N os,——ait
Origenes,--episcopi arquentis iracundiam ferre non possumus,
sed indignanter accipimuS, illum furorem, qui Dei esse dicitur,
arguentem nos quomodo tolerabimus”? (Ibid.)

